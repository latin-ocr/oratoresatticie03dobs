HIERONYMUS WOLFIUS

DE

VITA ISOCRATIS

ET
ORATIONUM EJUS DIVISIONE

ATQUE

INTERPRETATIONE SUA.

â€”-

ISOCRATES rhetor et philosophus Atheniensis, honestis parenti-
bus natus, annis abhinc circiter bis mille: atque ab optimis praece-
ptoribus, ea aetate qua et philosophia et eloquentia floruerunt, Gorgia,
Prodico, Theramene, Tisia institutus, vixit annos prope centum:
et nobilissimis adolescentibus erudiendis, et gravissimis orationibus
scribendis, opes et gloriam intra domesticos parietes est consecu-
tus: quam tanto temporis spatio adhuc inviolatam retinet. Id
quod nobis argumentum esse debet, bonitatis scriptorum ejus.
Nam Aristoteles (quisquis ille fuit, sive Stagirites philosophus,
sive Siculus rhetor), quum se ejus aemulum esse dissimulare non
potuerit, seipsum magis invidentiae crimine condemnavit, quam
Isocratem obtrectando laesit: et Aristides rhetor, Panathenai-
cum aemulatus, contra orationem de Pace non tam fortassis ex
animo quam ostentandi ingenii causa scripsit. Jam Dionysii Ha-
licarnassei censnrae ejusmodi sunt, ut Isocrati nihil detrahant: sed
*adolescentes moneant, ne temere quidvis, alieno et loco et tem-
pore, imitentur. Quintiliano tamen in declamando stylique exer-
citationibus magis placet ubertas et copia ornamentorumque ora-
tionis affectatio, quam horrida et jejuna brevitas. Praeterea tam
honorifica de auctore nostro, cum aliorum complurium, tum Pla-
tonis et Ciceronis testimonia in promptu sunt, ut confidenter pos-
sint omnibus omnium calumniis et opponi etvanteserri. Praestantiam
ejus illud etiam declarat, quod, ut idem Cicero ait, ex ejus tudo,
tanquam ex equo Trojano, innumeri principes exierunt, quorum
partim in pompa, partim in acie illustres esse voluerunt. Et ipse
apud Graeciae principes ac reges, quamvis ob vocis imbecillitatem

n

