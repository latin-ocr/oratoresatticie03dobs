56 ΕΚ ΔΙΟΝΥΣΙΟΥ ΑΛΙΚΑΡΝ.

ὅλας, τοῦ Περὶ τῆς Εἰρήνης λόγου, ἐν γὰρ δὴ τούτῳ πείθει τοὺς
Ἀθηναίους τῶν μὲν ἆλλοτρίων μὴ ἐπιθυμεῖν, ἐπὶ δὲ τοῖς παροῦσι
στέργειν· καὶ τῶν μὲν μικρῶν πόλεων ὡσπερανεὶ κτημάτων φεί-
δεσθαι, τοὺς δὲ συμμάχους εὐνοίᾳ τε καὶ εὐεργεσίαις πειρᾶσθαι
κατέχειν, ἀλλὰ μὴ ταῖς ἀνάγκαις μηδὲ ταῖς βίαις· τῶν δὲ προ-
γόνων μιμεῖσθαι, μὴ τοὺς πρὸ τῶν Δεκελεικῶν γενομένους, οἳ
μικροῦ ἐδέησαν ἀπολέσαι τὴν πόλιν, ἀλλὰ τοὺς πρὸ τῶν Περσι-
κῶν, οἳ καλοκαγαθίαν ἀσκοῦντες διετέλεσαν· ἐπιδείκνυταί θ’, ὡς
οὐχ αἱ πολλαὶ τριήρεις, οὐδ’ οἱ μετὰ βίας ἆρχόμενοι“”Ελληνες
μεγάλην ποιοῦσι τὴν πόλιν, ἀλλ’ αἱ δίκαιαί τε προαιρέσεις,- καὶ τὸ
τοῖς ἀδικουμένοις βοηθεῖν. παρακαλεῖ τε τὴν τῶν (Ελλήνων εὔ-
νοιαν οἰκείαν ποιεῖν τῇ πόλει, μεγίστην ἡγούμενος πρὸς εὔδαι-
μονίαν, καὶ πολεμικοὺς μὲν εἶναι ταῖς παρασκευαῖς καὶ ταῖς μελέ-
ταῖς, εἰρηνικοὺς δὲ τῷ μηδένα μηδὲν ἀδικεῖν, διδάσκων ὡς οὔτε
πρὸς πλοῦτον οὔτε πρὸς δόξαν οὔθ’ ὅλως πρὸς εὐδαιμονίαν οὗ·
θεν ἂν συμβάλοιτο τηλικαύτην δύναμιν, ὅσην ἀρετὴ καὶ τὰ μέρη
ταύτης, καὶ τοῖς μὴ ταύτὰ ὑπειληφόσιν ἐπιτιμῶν, οἳ τὴν μὲν ἀδι-
κίαν κερδαλέαν ἡγοῦνται καὶ πρὸς τὸν βίον τὸν καθ’ ἡμέραν συμ-
φέρουσαν, τὴν δὲ δικαιοσύνην ἀλυσιτελῆ καὶ μᾶλλον ἑτέροις ἢ
τοῖς ἔχουσιν ὠφέλιμον. τούτων γὰρ οὐκ οἶδ’ εἰ’ τις ἂν ἢ βελτίους
ἢ ἀληθεστέρους ἢ μᾶλλον πρέποντας φιλοσοφίᾳ δύναιτο λόγους
εἰπεῖν.

ι’. Τίς δὲ τὸν Ἀρεοπαγιτικὸν ἀναγνοὺς λόγον οὐκ ἂν γένοιτο
κοσμιώτερος-ς ἢ τίς οὐκ ἂν θαυμάσειε τὴν ἐπιβολὴν τοῦ ῥήτορος,
ὃς ἐτόλμησε διαλεχθῆναι περὶ πολιτείας Ἀθηναίοις, ἀξιῶν μετα-
θέσθαι μὲν τὴν τότε καθεστῶσαν δημοκρατίαν ὡς μεγάλα βλάπτου-
σαν τὴν πόλιν, ὑπὲρ ἧς τῶν δημαγωγῶν οὐδεὶς ἐπεχείρει λέγειν,
θεωρῶν εἷς τοσαύτην αὐτὴν προεληλυθυῖαν ἀκοσμίαν ὥςτε μηδὲ
τοὺς ἄρχοντας έτι τῶν ἰδιωτῶν κρατεῖν, ἀλλ’ ἕκαστον ὅ τι καθ’
ἡδονὴν αὐτῷ γίνοιτο καὶ ποιοῦντα καὶ λέγοντα καὶ τὴν ἄκαιρον
παῤῥησίαν δημοτικὴν ἐξουσίαν ὑπὸ πάντων νομιζομένην· ἀνασώ-
σασθαι δὲ τὴν ὑπὸ Σόλωνός τε καὶ Κλεισθένους κατασταθεῖσαν
πολιτείαν. ἧς τὴν προαίρεσιν καὶ τὰ ἤδη διεξιὼν, δεινότερον μὲν
ἡγεῖσθαι φησὶ τοὺς τότ’ ἀνθρώπους τὸ τοῖς πρεσβυτέροις ἀντει-
πεῖν ἢ τὴν τάξιν λύειν· δημοκρατίαν δ’ αὐτοὺς νομίζειν οὐ τὴν
ἀκολασίαν, ἀλλὰ τὴν σωφροσύνην· τὸ δ’ ἐλεύθερον οὐκ ἐν τῷ
καταφρονεῖν τῶν ἀρχόντων, ἀλλ”ἐν τῷ τὰ κελευόμενα ποιεῖν
τίθεσθαι, ἐξουσίαν τ’ οὐθενὶ τῶν ἀκολάστων ἐπιτρέπειν, ἀλλὰ
τοῖς βελτίστοις ἀνατιθέναι τὰς ἀρχὰς, τοιούτους ἔσεσθαι τοὺς
ἄλλους ὑπολαμέῗάνοντας οἷοίπερ ἂν ὦσιν οἱ τὴν πόλιν διοικοῦν-
τες· ἀντὶ δὲ τοῦ τὰς ἰδίας οὐσίας ἐκ τῶν δημοσίων ἐπανορθοῦν,
τοὺς ἰδίους πλούτους εἰς τὰ κοινοὶ καταχορηγεῖν· χωρὶς δε τού·
των πλείω τὴν ἐπιμέλειαν ποιεῖσθαι τοὺς πατέρας τῶν υἱῶν ἆν-
δρῶν ’γενομένων ἢ παίδων ὄντων ἐποιοῦντο, ἐνθυμουμένους ὡς

, Ἐφιζολῆν] 1. e. inquit 5Volfius, ἔννοιαν, Καταχοςηγῆτειν] Καταχορηγῆσω corrige-
εχχειςησιν, cogitationem, conatum, seu in- bat wolfius, καταχοςηγεῖν Comes, cui
stuutum. lnam. obsecundamus.

Λύειν] F. leg. λιπεῖν. ΙΒΕΜ.

