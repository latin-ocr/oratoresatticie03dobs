160 PRAEFATIO

ridem expeditionem suscepisse, quam Diodorus non commemo-
raverit.

Haec igitur ante expeditionem Artaxerxis contra Evagoram eve-
nerant, neque possunt Olympiadis CI. anno tertio assignari.

Jam vero de Amynta, Olynthiis, Phliasiis et expugnata Cadmea
videamus. Olymp. XCVIII. anno quarto Lacedaemonii Mantineam
oppugnabant3 cives per aestatem fortiter restiterunt, sed sub finem
anni se dediderunt Lacedaemoniis, qui eos in vicos denuo abire
jusserunt (διῴκισαν). Olymp. XCIX. a. II. Lacedaemonii cum
Amynta, Olynthiis et Phliasiis bellum inferre coeperunt; quod
varia fortuna cum Amynta continuarunt usque ad finem anni Ι.
Olympiadis C. quo Olynthii se Lacedaemoniis submiserunt Diodor.
Sic. l. XVsc. 19 — 23. res Phliasiorum non uti e Diodoro XV.
19. videri possit Olymp. XCIX. a. ΙΙ. sed post Agesipolidis ad-
versus Olynthios expeditionem, h. e. postflnem anni IV. ejusdem
Olymp. compositas esse jam Wesselingius Tom. ΙΙ, p. 17. ad Dio-
dorum et Dodwellus, cfr. Conjectur. Mori, docuerunt. Cadmeam
vero Thebanorum areem duce Phoebida Lacedaemonii occuparunt
a. 111. Olymp. XCIX. Diodor. Sic. XV. 20. Haec quum c. 35.
commemorentur, neque concinere videantur cum loco c. 39. varia
ratione, quam repetere nolo, sollicitata sunt.

Restat igitur, ut de illo loco, qui bellum Evagorae tangit, et omni
hoc bello nonnulla moneam. Initium expeditionis Persicae adver-
sus Evagoram constituunt anno secundo Olympiadis XCVII. cfr.
Mor. Conject. init.; quum sexto hujus belli anno Panegyricum
editum esse putent, credunt hoc anno IV. Olymp. XCVIII. factum
esse, atque eadem de causa illa, de quibus modo locutus sum,
exagitarunt. Vidit quidem Morus hic latere difficultatem et vix
audiendum esse Diodorum, qui per decennium hoc bellum dicat
esse gestum, cfr. Conject. in.; sed tantum abest, ut solverit, ut
novis offuderit tenebris ad c. 39. ubi putat non decimo aut nono
demum anno finitum esse hoc bellum, sed jam septinio. At vero
ut hoc missum faciam, veram enim non esse hanc opinionem mox
sponte apparebit, Diodorus egregie secum pugnat, neque ita qui-
dem potest ab errore defendi, ut sumamus eum, quae serius accide-
rint addidisse prioribus, ut statim declaret quemnam haec‘ res ha-
buerit finem, priusquam ad alia transierit, qua ratione fortassis quae
de Phliasiis monui possent excusari. Narrat enim Diodorus I. XV.
c. 9. ὁ μὲν οὖν Κυπριακὸς πόλεμος, δεκαετὴς σχεδὸν γεγε νημὲ-
νος, καὶ τὸ πλέον τοῦ χρόνου περὶ παρασκευὰς ἀσχοληθεὶς, διετῆ χρό-
νον τὸν ἐπὶ πᾶσι συνεχῶς πολεμηθεὶς, τοῦτον τὸν τρόπον κατελύθη,
Olympiadis XCVIII. a. IV. libri XIV. autem capite 98. initia hu-
jus belli Olympiadis XCVII. anno secundo assignat: hoc modo
igitur post decem, illo post sex, annos bellum finitum esse dicit, et

