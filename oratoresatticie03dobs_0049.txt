IN ISOCRATEM DIATRIBAE. 25

προσκαταστρεφόμενοι, valde mirum et ineptum etiam visum est, id
est, ineptae cujusdam affectationis : atque adeo magis, quam aliud
quidquam eorum quae a Dionysio reprehenduntur, reprehensione
dignum. Inepte enim, vel potius ineptissime, dictum esset προσ-
καταστρεφόμενοι pro καταστρεφόμενοι, ut duobus modis conveniret
cum προσαγόμενοι, id est, ut non modo essent parisa, seu homoeo-
teleuta (etiamsi quidam inter haec discrimen constituunt), sed etiam
ab eadem praepositione utrumque inciperet. Sed mea editio sta-
tim ostendit, fidem Dionysio, aut librario cujus manu exscriptus
fuit hic ejus liber, minime habendam esse. Nam in ea καταστρε-
φόμενοι legi, comperi. De lioc quidem certe ei assentior, ista,
quae alioqui ornamenta orationis essent, et aures mulcerent,
contra ob nimiam frequentiam, eas posse offendere. Scimus
enim esse ubique verum istud, Ne quid nimis: nec miuus vere
dici (allegorice etiam loquendo),Mel nimium in fel converti: juxta

illum quoque versiculum Graecum:
Καὶ γὰρ τοῦ μέλιτος τὸ «πλέον ἐστὶ χολή.

Nec vero Dionysius tantum reprehendit eum hoc nomine, sed
Fabius quoquc reprehendi ait: Scribit enim: “in compositione
adeo diligens, ut cura ejus reprehendatur.'’ Ita ut in dubio nobis
hic relinquat, an et ipse sit e numero reprehensorum. Quam nobis
augere dubitationem hic ejusdem locus potest: ‘⁴ Magnae veteribus
curae fuit, gratiam dicendi e paribus contrariis acquirere: Gorgias,
in hoc immodicus, copiosus utique prima aetate Isocrates fuit.”
Neque enim immodicum, sicut et Gorgiam, fuisse scribit, sed
tantum copiosum. Et quidem hoc ab eo restringi etiam, obser-
vandum est, quum addit, prima aetate. Quod optime convenit cum
eo quod scribit Dionysius, orationes ab eo sub vitae finem scriptas,
minus esse μειρακιώδεις, utpote perfectam prudentiam a longa
aetate adeptas. Fortasse autem illa, ἧττον εἰσὶ μειρακιώδεις, verti
ex Horatio possent minus juvenantur. Caeterum, quamvis ita de
Isocrate scribat, fateor tamen, eum, ubi, de junctura loquens, quae-
dam exempla eorum quae in illa animadvertenda sunt attulit, ad-
dere: “Nimiosque non immerito in hac cura putant omnes Isocra-
tem secutos, praecipueque Theopompum.’' Idem scribit, plures
eruditorum aliam esse dicendi rationem, aliam scribendi, putavisse:
ac rursus, alios ad componendum optimos, actionibus idoneos non
fuisse, ut Isocratem. Unde et Ciceronem dicentem audimus “ eum
forensi luce caruisse.'’

(3.) Inter illa autem quae Dionysius Halicarnasseus ad vitam
Isocratis pertinentia omisit, memorabilia suut quae de ejus sene—
ctute leguntur, cum apud alios, tum vero Ciceronem in libro De
Senectute: “ Est etiam (iuquit) quiete et pure et eleganter actae

E

