2 HIERONYMUS WOLFIUVS

et verecundiam ingenii rempubl. non attigisset, celebris et gra-
tiosus fuit: et plerasque orationes vel ad maximas Graeciae civi-
tates vel ad reges et principes scripsit. Quamobrem lucubrationes
ejus et scripta suavissima atque saluberrima, non studiosorum
duntaxat hominnm lectione, sed regum etiam et principum in re-
publica virorum cognitione digna sunt3 modo illi, aliis occupationi-
bus et oblectationibus paulisper omissis, sapientium virorum
legendis monimentis aliquid temporis impertire ad utilitatem et
suam et aliorum dignarentur. Atque haec de vita ejus delibasse
nobis satis sit: caetera e suis petantur auctoribus.

Genus orationis numerosum, purum, et ornatum, delectationi
lionestae et ingeniorum culturae magis est quam forensi contentioni
accommodatum. Cujus suavitas et elegantia, nee e mea conver-
sione (quam ipse limavi quidem nt potui, sed longe ornatiorem
esse vellem), nec sortasse cujusquam alterius perspici potest. Sen-
teutiae (quas me et perspicue‘explicasse‚ et fide optima appen-
disse confido) in eo passim gravissimae sunt, tam philosophicae,
quam ad vitam civilem pertinentes, Docet rationem studiorum:
dat gerendae reipubl. praecepta: et imperandi et parendi discipli-
nam tradit: recte facta magnifice exornat: argumentorum gravi-
tatem suavissimae orationis concinnitate quasi condit et demulcet,
utnon abs re Attica Siren fuerit appellatus. Quum igitur utile
dulci miscuerit, nec tantum doceat, sed moveat etiam et delectet,
omne tulisse punctum, ut ait Horatius, videri potest, et omnibus
honestatis et eloquentiae studiosis quam commendatissimusesse
debet. Instruentur enim hic tum recte sentiendi tum bene di-
cendi et praeceptis et copiosissimis in omni genere causarum
exemplis. Illud tamen monendi sunt rudiores, in orationibus ad
ostentationem et delectationem scriptis quaedam vel laudari vel
defendi, quae in praeceptis et doctrina morum improbentur et vitu-
perentur; itaque illa non* esse imitanda. Neque enirn ita sensit
Isocrates, sed causae propositae serviit; illaque ludens potius,
quam serio scripsit: neque adeo suit obliviosus, ut non animadver-
teret ea praeceptis suis et consiliis non esse consentanea; neque .
putavit quenquam sore tam hebetem atque ineptum, ut ab oratione
philosophica declamationem oratoriam non discerneret.

Orationes ejus ad nostram aetatem pervenerunt una et viginti,
quae in quatuor classes distribui possunt, hoc modo. Primae classis
sunt admonitiones tres, seu praeceptiones de officiis: παραίνεσις ad
Demonicnm, ad Nicoclem, Nicocles sive συμβουλευτικός. etsi non-
nulli codices perperam scriptum habent συμμαχικὸς, quae inscriptio
ad orationem de Pace pertinet. Hae referri possunt ad genus Bes
ἓακτικὸν ἢ διδασκαλικὸν καὶ ἐξεταστικὸν, non sine causa coeleris tribus
causarum generibus ab Aristotele additum, quod in omni liberali

