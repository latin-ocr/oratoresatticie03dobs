IN ISOCRATEM DIATRIBAE. 35

Diatribe quarta). Haec enim non Lacedaemoniis-solum, sed aliis
quoque Graecis, atque adeo omnibus hominibus suadere illum di-
xerim, multo melius quam omnes philosophos, qui virtutem et hone-
statem finem vitae constituunt. Quod si hoc contentus eulogio non
est, audiat et alterum, quod in lsaeo de ejus et Lysiae orationibus
pronuntiat⁴

 

DIATRIBE VII.

(1.) De non‘nullis vocabulis et loquendi generibus ab Harpocratione et Suida
apud Isocratem observans. (2.) De iis quae illis adjici posse videntur. (3.) De
artificio quod Isocrates sermoni suo adhibuit, praesertimque de eo quod minus ani-
madvertitur.

(1.) Harpocrationis Lexicon quoddam ab Aldo Manutio editum
olim fuit, anno MDHI. cui titulus est LEXICON DECEM ORATO—
RUM (vix enim hic potest exprimi vis articuli τῶν, genitivo ῥητόρων
praefixi)‚et orationibus Demosthenis abeo subjunctum. Postea vero
idem ex eodem Harpocrationis Lexico‚ necnon e Suida, excerpsit
aut excerpenda curavit Isocratica quaedam vocabula: atque huic
eclogae titulum fecit, ΑΡΠΟΚΡΑΤῘΩΝΟΣ ΚΑΙ ΣΟΥΙΔΑ ΠΕΡΙ
ΤΙΝΩΝ ΠΑΡ’ ΙΣΟΚΡΑΤΕΙ ΛΕΞΕΩΝ. eamque ipsius Isocratis
orationibus a se excusis subjunxit: quum alioqui titulus fronti
libri illius praefixus, Harpocrationem‚ non aliquam tantum ejus par-
tem polliceretur. Ego vero, quum toto Harpocrationis Lexico a
multis jam annis attente considerato animadvertissem, eum quae
titulo sui libri promiserat, fideliter praestitisse, ac eos etiam qui
alioqui inGraeca lingua non parum exercitati essent, partim ἀγνοεῖν
nonnulla quae ab illo docerentur, partim ἀμφιγνοεῖν quaedam de
quibus omnem ipsis auctoritate sua (quam haud parvam existimo)
dubitationem tolleret; et scirem ipsum cum ex aliorum multorum
librorum ac libellorum, tum vero ex hujus editione, gratiam a
Graecae linguae studiosis iniisse: tantum abest ut quod ille ipsis sua
editione dederat, mea denegare voluerim, ut contra meo paternoque
simul more, id illis πολλῷ τῷ μέτρῳ et λώϊον reddere statuerim.
Quomodo autem id effecerim quid attinet hic commemorare, quum
oculis tuis sim subjecturus? Prius tamen quam id faciam, de eo
quod Harpocration et Suidas hac in parte praestiterunt, praefari
quaedam libet. Te igitur nescium esse nolo, eos, praesertimque
Harpocrationem, ea quae Isocrati vel peculiaria vel cum aliis com-
munia paucis essent, in his paucis quae ex illo excerptae sunt paginis,
non proponere solum, sed etiam exponere. Alicubi igitur Isocratis,

