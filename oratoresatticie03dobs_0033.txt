HENRICI STEPHANI

IN ISOCRATEM
DIATRIBAE.

—

FACTURUM me rem vobis gratam putavi, si aliquot Diatribis
meam de multis ad lectionem librorum Isocratis pertinentibus et
conferentibus, quae ab iis proponuntur, earumque sunt argumenta,
sententiam exponerem. Rationi autem consentaneum existimavi,
primum, quis esset primi libri, vel potius libelli, auctor, disquirere:
praesertim quum satis nossem, ex Isocratis lectoribus vix centesi-
mum quenque scire tres scriptores fuisse qui nomen illud haberent z
et magni tamen referre judicarem, notum unicuique esse quisnam
sit cujus librum in manus sumit, et sibi magistrum deligit: atque
hoc praesertim non ignorari, quonam is saeculo vixerit. Ex hujus
enim rei ignoratione in magnos aliquis errores incidere possit. Sed
quid mirum, tam multos illi primo et celeberrimo scriptori Isocrati
illam ad Demonicum Paraenesin falso adscribere, quae tanta do-
ctrina tamque salubribus praeceptis referta est ut vel illo Isocrate
digna videri queat, quum inter Latina scripta esse tam multa
pseudepigrapha videamus, et quidem ita ut eorum nomina scripto-
rum mentiantur, cum quibus non solum indigni sunt qui ulla in
parte conferantur, sed quorum mentio cum illorum mentione con-
jungatur. Atque ut de illo putido historicorum grege, veterum
nomina impudentissime mentiente (quo in grege non ultimus est
Berosus) taceam : nonne saeculo nostro valde pudendum est, quos-
dam qui ante ducentos aut circiter annos vixissent, quique versifi-
catornm titulum vix mererentur, pro veteribus poetis esse habitos‘l
Quid saeeulo nostro dico, quum de re, quam et nuper omnes vide·
runt, loquar? Quum enim etiam nuper tot editiones typographicae
immundos illos et lutulentos Maximiani versus pro Cornelii Galli
elegiis nobis certatim obtruderent, quotusquisque e lectoribus
fucum sibi fieri animadvertebat?

Sed, ne hujus rei mentio a nostris Isocratibus longius nos abdu-
cat, hoc quidem extra controversiam est, Atheniensem illum, adeo
a Graecis Latinisque celebratum, oratorem, et qui omnium scri-
ptorum primus hoc nomine exstitisse existimatur, auctorem illius

c

