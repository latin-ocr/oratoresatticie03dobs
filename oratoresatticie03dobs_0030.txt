6 HIERONYMUS WOLFIUS

certe affirmare ausim, me plus in una oratione castiganda sudasse,
quam in totius operis prima translatione. Quam tamen auguror
ab hominibus obesae naris praelatum iri huic tanto a me studio
adornatae. Pauci enim, in hac ignavia, in tanta ambitionis et
avaritiae flamma et rixandi vesania, Latinitatis rationem habent,
augendis opibus et honoribus adipiscendis et adversariis proster-
nendis intenti. Sed ego adolescentiae rationem habui, quam as·
suefieri velim, ut quemadmodum Jurisconsulti siue legibus‚ita et ipsa
absque probati auctoris exemplis loqui erubesceret. Neque tamen
id assecutum me esse dicere ausim. Repugnat enim saepe Graeci
sermonis genius, minimeque se Latino praebet obedientem, nisi
latissime velis extra auctoris quasi alveum expatiari, καὶ ὑπὲρ τὰ
ἐσκαμμένα πηέᾷνε quod ego mihi permittere nequaquam velim,
rem conatus arduam et perdifficilem, ac potius eam quae vix ac ne
vix quidem fieri posse videatur, utet verbis Graecis proxime in-
sisterem, et a Latinitate quam minimum aberrarem. Quod igitur
olim temere et imperite potius (fatendum est enim), quam superbe

et arroganter (quid si etiam μαντικῶς scripsi: nam et poetae vates

dicuntur),
Graeca legant docti: rudibus conversio servit

Nostra, polita minus, sed studiosa scopi.
Hi nimis audaces super ardua nubila tranant z
Hi timidi nimium litora tuta legunt.
Nos (medio quantum licuit contendere cursu)
Flamma nec exussit, nec madefecit aqna.
Est appensa quidem planis sententia verbis,
Verbaque, qua debent, annumerata tide:

nunc majore eum venia Lectorum, et paulo verius scribere posse
videar. Sicubi tamen hunc scopum, vel rei difficultate victus,
vel ab ingenio et doctrinae copio destitutus, attingere non potui,
religiosus et fidus interpres esse malui, quam quod multi faciunt,
alii ex inscitia, alii ex ambitione, meas pro Isocraticis in medium
afferre sententias. Quam religionem sunt qui superstitionem atque
ineptias appellantes et contemnant et oderint et insectentur, et
primam translationem meam, tani secundae et tertiae‚ quam et huic
quintae recognitioni anteponant. Paucis enini, ut dixi, Latinitas
curae est, et a pluribus tumidum et promiscuum orationis genus
modesto et puro antefertur. Sunt etiam quibus totum hoc displiceat,
recognoscere et corrigere: et toties eandem quasi cantilenam re-
cantare vehementer improbetur. Cur non aiunt, aut initio functus
es omni fidelis et diserti interpretis officio; aut si id non potuisti,
cur non potius egisti otium, et aliis istam mandasti provinciam, do-
ctioribus et eloquentioribus? Equidem nihil habeo quod respon—
deam, nisi, nos tum pro nostris opibus moenia condidisse:

Primitias dedimus, quas noster agellus habebut,
Quales e tenui rure venire solent:

