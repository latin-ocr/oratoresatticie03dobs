PRAEFATIO EDITORIS.

ISOCRATEM, qualicunque meo studio ac industria
expolitum, jam ordine tertium, haud interturbato insti-
tuti mei proceSSU, tuas, Lector candide, in manus tra-
dere, tuoque judicio permittere, mihi contingit, parum,
uti spero, benignitatem tuam et liberalitatem in me
Auctoremque meum claudi sensuro.

Tres potissimum Editores recentiores nactus est Iso-
crateS, Augerum scilicet, Langium et Coraem z quorum,
mea saltim opinione, Coraes longe optimus. Verum
enimvero, eo quod post tempora Corais plures atque
praestantiores MSS. sunt collati, eorumque lectiones
variantes hinc illinc congestae, in medio jam tandem
repostae, partes Editoris iniquius, ut putabam, egissem,
ni Textum recensuissem. Ex eo igitur animi mei sensu
Textum ad fidem MSS, denuo formavi3 et Varietates
Textuum‚ Augeri, Langii et Corais, in singulis paginis
apposui.

Annotationes‚ perinde ac in praecedentibus Oratoribus
a me nuperrime editis, comparatae ac digestae, Textui
apponuntur. Atqui studiosis Isocratis mei auctor sum,
ut Panegyricam et Areopagiticam, copiosioribus ani-
madversionibus, Bergmani hanc, illam Mori, illustra-
tam, ceu clavim, quod vulgo dicunt, ad caeteras, primas
pellegerint: in reliquis enim, Paraenetica excepta et
NicocleiS, brevitati, quantum liceret, studui.

