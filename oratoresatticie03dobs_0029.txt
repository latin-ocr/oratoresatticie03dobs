DE VITA ISOCRATIS, ETC. 5

omnibus officiis ornare me destitit. Qua in re tanta animi alacritate
perrexi, ut interdum uno die duodecim Graecas pagellas absolverem.
Reliquas certe XVII. orationes, cum lx. epistolis et vita Isocratis
a tribus descripta auctoribus, intra mensis unius spatium confeci.
Deinde semestre circiter datum est emendationi et annotationum
conscriptioni, statimque praelo subjectus Latinus Isocrates anno
MDXLvlli. editus est, temerario prorsus (ut Fabii verbis utar)
editionis honore, eventu tamen feliciore quam prudentiore consilio.
Majorem enim habebam tum Graecae linguae usum et facultatem,
quam Latinae, deque styli puritate parum laborabam, id satis esse
ratus, si auctoris sententiam utcunque expressissem, ut posset in-
telligi 3 ’ prava consuetudine nostri saeculi et nationis fretus, quam
EgnatiuS, τὴν “Ηγησίππου λοιδορίαν μιμησάμενος, τὸν ἐγκέφαλον οὐκ
ἐν τοῖς κροτάφοις οὐδὲ ἐν ταῖς πτέρναις καταπεπατημένον φορεῖν, sed
cerebrum in digitis habere, dixit, propter inconsideratam chartis
quidvis illinendi audaciam t quae tamen non male mihi cessit. Nam
et patroni primum id meum, et minime elaboratum opus, liberaliter
sunt remunerati; et docti viri ac studiosi adolescentes non pauci
conatum meum approbarunt; et hac occasione commissi mihi
fuerunt Augustani discipuli, quos biennium Basileae, unum annum
Lutetiae Parisiorum, institui. Unde in Fuggeranam familiam pri-
mum adscitus, post a Senatu Augustano ad Graecas Latinasque
literas docendas sum vocatus: quo in munere versor adhuc, eo
studio quod fides mea postulat, eo successu quem sive loci ge-
nius sive fortuna mea sive tempora nostra patiuntur. Sed ut ad
institutum redeam, Castalio, quum Isocratem meum statim a praelo
percurrisset, crassissima quaeque vitia dictionis, in suo codice,
Oporini opinor impulsu, notavit: ut sunt clausulae in carmen desi-
nentes paraphrases non necessariae, proverbia affectata, Graeci
casuS, trajectiones verborum obscuriores, Germanismi nonnulli, et
id genus alia. Quae ego omnia in meum transcripta codicem
Lutetiam attuli et diligentius expendi omnia; triploque plura de-
levi et mutavi, quam a Castalioue confixa fuerant; et codicem non
Threiciis sed Allobrogicis et Wolfianis notis compunctum, Basileam
anno MDLI. rediens, una cum Demosthene (de quo alias dicendi lo-
cus dabitur), Vascosano reliqui, a quo is biennio post, quum eum
contempsisse lucubrationem meam putarem, est elegantibus typis
editus: quo tempore illius editionis Oporinus aeque ignarus, seve-
riore etiam a me lima, dum Fuggeranae bibliothecae praeessem, adhi-
bita, eundem Graece Latineque recudit. Caeterum, quum ne illa qui-
dem vel mihi, nedum aliis severioribus censoribus, satis probaretur,
inter docendum mutavi paene totum orationis genus, ut eundem
esse vix agnoscas. Quod quantis laboribus et molestiis mihi con-
stiterit, ii demum credere poterunt, qni eandem aleam luserint. Hoc

